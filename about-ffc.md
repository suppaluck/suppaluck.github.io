s

# FFCคืออะไร

โปรแกรมบันทึกข้อมูลสุขภาพครอบครัว (Family Folder Collector) หรือ เราเรียกส้ันๆ ว่า FFC เป็นโปรแกรมที่ทำงานบนระบบปฏิบัติการแอนดรอยด์ (Android) บนแท็บเล็ต โดยโปรแกรมถูกออกแบบให้ใช้งานร่วมกับฐานข้อมูล โปรแกรมระบบงานโรงพยาบาลส่งเสริมสุขภาพตำบล และศูนย์สุขภาพชุมชน JHCIS ของศูนย์เทคโนโลยีสารสนเทศและการสื่อสาร สำนักงานปลัดกระทรวง สาธารณสุข เพื่ออำนวยความสะดวกให้เจ้าหน้าที่สาธารณสุข ที่ รพ.สต.นำไปใช้ เยี่ยมบ้าน คัดกรองโรค สำรวจพิกัดบ้าน สถานที่สำคัญ ในชุมชน ลดปัญหาการกรอกข้อมูลซ้ำซ้อน และส่งเสริมการทำงานเชิงรุกให้มีประสิทธิภาพมากยิ่งขึ้น

# แนวความคิด

ทีมงานได้ไปดู ทีมสาธารณสุข ไปเก็บข้อมูลสุขภาพที่ชุมชนตำบลสารภี จ.เชียงใหม่ ซึ่งเป็นตำบลขนาดกลาง มีจำนวน 2,000 หลังคาเรือน มีประชากรประมาณ 7,000 กว่าคน โดยชุมชนนี้มีผู้สูงอายุอยู่จำนวนมาก และส่วนใหญ่ผู้ป่วยจะใช้บริการในโรงพยาบาลสารภีมากกว่าใช้บริการจากศูนย์สุขภาพชุมชน ทำให้เจ้าหน้าที่จากศูนย์สุขภาพชุมชน ต้องใช้วิธีเชิงรุกด้วย การเดินเข้าเยี่ยมสมาขิกในชุมชน และใช้ แอพ FFC Plus บนแท็บเล็ตในการกรอกบันทึกข้อมูลสุขภาพ มีการสักถามผู้ป่วยเกี่ยวกับอาการสุขภาพภายในบ้าน พร้อมกับตรวจสุขภาพผู้ป่วยด้วยเครื่องมือแพทย์ เสร็จแล้วทำการถ่ายรูปผู้อาศัยในบ้าน แล้วบันทึกผลการตรวจลงแอพ FFC Plus ด้วยแท็บเล็ต Android ซึ่งทันสมัยกว่า และรวดเร็วกว่าในอดีตที่ต้องบันทึกลงบนสมุดอนามัยครอบครัว แถมแผนที่ได้เห็นแบบแผนที่จริงด้วย จากอดีตที่ไม่มีแผนที่ให้ดู ต้องใช้วิธีการนับก้าว โดย FFC Plus 2.0 นี้ สามารถใช้งานแผนที่ google maps ทั้งแบบ online และ offline , ระบุสถานที่สำคัญใหม่ที่น่าสนใจ , สามารถค้นหาด้วยชื่อบุคคล หมายเลขบัตรประชาชน บ้านเลขที่ ได้

![] <https://www.it24hrs.com/wp-content/uploads/2014/05/ffc_plus_nectec_03.jpg>
